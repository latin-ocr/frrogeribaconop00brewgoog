mvi] οΡυε-ΣΤΕΒᾞΠΜ. 271

reipublieae fidelium, et conversionis infidelium, et re-
pressionis eorum qui non possunt converti. Et hic
longe majora sunt quam in omnibus praecedentibus3
et per haec certificabitur quod mathematica non est
in aliquo vitiosa, sed praegnans et plenissima omni
utilitate et decore sapientise ineffabili. Et ad praesens
comparatur ad ecclesiam in septem rebus maximis,
quamvis in multis possit comparari. Sed tria nunc
sufficiunt propter ipsorum magnitudinem et arcanum.

Primum est de comparatione mathematicae ad fidem
quam tenet ecclesia, ut nos parati simus et confirmare
nosmetipsos in fide nostra, et reddere rationem omni
petenti. Et hoc est unum de maioribus rebus; et in
hoc mathematica deservit quartae parti moralis philo-
sophiae, cujus est proprium determinare de sectis, et
eligere illam quae est in fine veritatis, et haec est fides
Christiana; sicut manifestissime potest probari per vias
astronomiae, et per ea quae illa pars moralis philoso-
phiae docet magnifice. Unus igitur modus negotiandi
circa sectarum electionem est per astronomiam, ut
pulchre confirmetur fides, quam sacra tenet ecclesia, et
gaudeat quilibet Christianus quod testimonium suae
fidei poterit per sententias philosophorum habere, ipsa
veritate coactorum.

Nec est mirandum de hoc, quia philosophi infideles
habuerunt totam suam sapientiam a sanctis patriarchis
et prophetis, sicut in secunda parte Operis Majoris
edocui, et tetigi satis in expositione illius partis 3 et
etiam, secundum quod dicit apostolus, “ Deus illis reve-
“ lavit.’' Et Augustinus et sancti hoc satis docent, sicut
in illa parte Operis Majoris exposui. Et ideo ostendo
quomodo astronomi revolvunt sectas principales sex,
scilicet sectam Saturni quse est J udaeorum, sectam
Martis quae est Chaldaeorum, sectam Solarem quae est
AEgyptiorum, sectam Veneris quae est Saracenorum,
et sectam Mercurialem, quae est plena sapientia, et docf


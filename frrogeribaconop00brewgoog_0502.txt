orus mnus, . 389

litteralis nec solum nec principaliter quaeritur, sed
triplex sensus spiritualia, allegoricae, moralia et ana-
gogicus, qui haberi non possunt nisi per convenientes
similitudines et congruas adaptationes sumptas ex sensu
litterali, sicut docet Augustinus secundo De Doctrina
Christiana, in exemplis multis ; ut de serpente, sicut
prius tetigi, de hissopo et de iride, et de omnibus rebus
naturalibus, artificialibus, et moralibus quae ponuntur
in Scriptura. Et sic currit expositio tota antiquorum
sapientum et sanctorum, ut patet in omnibus origina-
libus et glossis. Quia igitur hujusmodi expositio est
secundum vias sanctorum et est propria Scripturae
intelligendae litteraliter et spiritualiter, ideo non potest
homo aliquid dignum in Scriptura scire, nisi sciat
naturas et proprietates omnium rerum, non solum
naturalium sed etiam artificialium et moralium. Unde
oportet quod homo valde bene sciat proprietates
virtutum et vitiorum secundum quod philosophi docent.
Et ideo de his scribo exempla copiose in tertia parte
moralis philosophiae.

Si igitur sciverimus omnium rerum proprietates
tunc scripturam sciemus et philosophiam totam3 et per
consequens totam sapientiam divinam et humanam3
et 11οο simul et semel, quia in sensu litterali per se
sciendo scimus sapientiam philosophiae. Quoniam ille
sensus requirit actu veritatem rei cujuslibet3 sed
philosophia hanc certificat et investigat, nec amplius
potest facere. Sed sensus spiritualis utitur veritate
creaturae quam philosophia et sensus litteralis ei
ministrat. Et hoc volo nunc innuere. Et ponatur
aurum in exemplum. Dico igitur quod . . . ¹

¹ The scribe ends here abruptly. A column and a half of the MS.
remains blank.


1v.] consumma srunn. 421

non scit causas et rationes combustionis; nec bruta
animalia sciunt causas suorum operum, sed ex naturali
instinctu operantur3 sicut ipse Aristoteles docet se-
cundo Physicorum.¹ Cum igitur mechanici omnes pro-
cedunt et negotiantur, sicut bruta et sicut inanimata,
et sine causarum et rationum cognitione, ut Aristoteles
dicit, manifestum est, quod juristae civiles lai'ci, cum
sint mechanici respectu philosophantium, sunt respectu
eorum sicut bruta animalia, et sicut inanimata, causas
et rationes legum radicales ignorantes, Et ideo cum
clerici nostri inclinant se ad jura ista mechanica, facti
sunt velut bruta animalia et inanimata quantum ad
statum sapientiae, et ideo se confundunt plus quam
valeat enarrari. Quod manifestum foret juristis si
libros philosophorum legerent et intelligerent, scilicet
leges Platonis et Aristotelis et aliorum, ubi secundum
potestatem sapientialem cum origine et causis ct ratio-
nibus volunt procedere, et non ruditate bestiali, sicut
in legibus laicorum. Aristoteles enim in libro Legum
incipit resolvere fines principales legum et sectarum, et
sic investigat leges et sectas possibiles in hoc mundo,
Et docet quod non possunt esse nisi sex sectae simplices
ad plus, quia fines sunt tot. Secundum enim diversi-
tatem finium oportet quod sit diversitas legum. Nam
aut bonum futurae felicitatis est finis, ut in lege
Christiana patet; et similiter in lege civili Aristotelia
et aliorum recte philosophantium, licet non ea perfec-
tione, nec ea dignitate procedat lex philosophorum,
sicut lex Christiana3 aut finis esset bonum temporale.
Et hoc variatur3 quia aut erit voluptaS, aut divitiae,
aut dominium, aut potentia regnandi omnibus et
multis regionibuS, aut curiositas famae. Et secundum
hoc leges hominum diversantur.

Et hujusmodi leges investigantur per conjunctiones

¹ Thy-vicorum] ii. 8.

